# Аналіз предметної області

## Вступ

У цьому розділі ми проведемо детальний аналіз предметної області створюваної нами системи організації та управління опитуваннями. Буде розглянуто основні визначення, підходи, способи вирішення завдання та проведено порівняльну характеристику існуючих засобів вирішення завдання організації процесів експертних опитувань.

## Основні визначення

### Експерт

**Експерт** (від лат. expertus — досвідчений) — фахівець, який здійснює експертизу. Експертами є фізичні особи, які мають високу кваліфікацію, спеціальні знання і безпосередньо здійснюють наукову чи науково-технічну експертизу та несуть персональну відповідальність за достовірність і повноту аналізу, обгрунтованість рекомендацій відповідно до вимог завдання на проведення експертизи [[1]](https://uk.wikipedia.org/wiki/%D0%95%D0%BA%D1%81%D0%BF%D0%B5%D1%80%D1%82).

Основні показники екпертного потенціалу [[1]](https://uk.wikipedia.org/wiki/%D0%95%D0%BA%D1%81%D0%BF%D0%B5%D1%80%D1%82):
- Високий рівень інтелекту
- Значний досвід роботи
- Визнання колег
- Активна наукова діяльність
- Існування публікацій у престижних виданнях
- Престижна освіта
- Високий особистий статус

### Експертне опитування 
**Експертне опитування** або **опитування фахівців** — це особливий метод маркетингового (і/або соціологічного) дослідження. В рамках такого опитування досліджувана тема обговорюється з експертами, компетентними в даній сфері.

Як правило, експертні опитування проводяться в комплексі з масовим (соціологічним) опитуванням. Проведення експертних інтерв’ю допомагає інтерпретувати кількісні дані, отримані в результаті масового опитування. Думки компетентних фахівців дозволяють сформувати і уточнити дослідні гіпотези, правильно оцінити факти та «суху» інформацію [[2]](https://buromt.com.ua/uk/expert-survey/).

Відмітна особливість цього методу полягає в тому, що він передбачає компетентне участь експертів в аналізі і рішенні проблем дослідження. У зв’язку з цим серйозно змінюється рольова функція експерта, який у повному сенсі слова виступає активним учасником соціологічного дослідження

Основне призначення експертного опитування: виявлення найбільш істотних, важливих аспектів досліджуваної проблеми, підвищення надійності, достовірності, обгрунтованості інформації, висновків і практичних рекомендацій завдяки використанню знань і досвіду експертів [[3]](https://www.sm-hom.com.ua/provedennya-ekspertnikh-opituvan/).

### Види експертного опитування 

**- За ступенем взаємодії експертів**

1. *Індивідуальний.* Опитування експертів проводиться окремо, експерти не знають про позиції інших фахівців і можуть навіть не знати, що інші фахівці теж опитуються. Мета – отримання індивідуальних думок експертів максимально очищених від стороннього впливу.
2. *Індивідуально-колективний.* Спочатку кожен експерт дає окрему оцінку досліджуваного явища, після чого проводиться оцінка думок експертів і кожному експерту повідомляють усереднену оцінку висловлених думок. Далі експертам знову пропонують оцінити досліджуваний об'єкт з урахуванням усередненої оцінки. Експерти можуть переглянути початкову оцінку чи обґрунтувати свою точку зору, відмінну від загальної думки. Ця процедура повторюється до тих пір, доки оцінки не зблизяться на стільки, що середня з них може вважатися достатньо надійною.
3. *Груповий.* Відкрите і всебічне обговорення проблеми кількома фахівцями і вироблення колективної позиції.

**- За ступенем відкритості**

1. *Очний.* Це особиста зустріч та бесіда з експертами. Недоліком очного опитування є великі затрати праці та часу як з боку дослідника, так і експертів. Необхідність тривалої участі в експертизі зазвичай викликає невдоволення з боку експертів. Крім того, при очному опитуванні можуть виникати небажані спотворення інформації внаслідок психологічного впливу дослідника на експерта.
2. *Заочний.* Відбувається розсилка анкет експертам поштою. Його переваги – простота та дешевизна. Однак надійність отриманих даних може бути нижче, ніж при очному опитуванні, оскільки деякі питання експерт може неправильно витлумачити, а деякі взагалі не дати відповіді [[4]](https://studfile.net/preview/5456986/page:6/).

### Анкетування

**Анкетування** — метод отримання інформації шляхом письмових відповідей респондентів на систему стандартизованих запитань попередньо підготовлених бланків — анкет [[5]](https://uk.wikipedia.org/wiki/%D0%90%D0%BD%D0%BA%D0%B5%D1%82%D1%83%D0%B2%D0%B0%D0%BD%D0%BD%D1%8F).

**Анкета** — структурно організований набір запитань, кожне з яких логічно пов'язане з основною метою дослідження, отримання інформації відбувається шляхом опитування респондентів. Використовується при проведенні соціологічних, політичних, психологічних, маркетингових досліджень для оцінки поточної ситуації або визначення перспектив розвитку досліджуваних процесів [[6]](https://uk.wikipedia.org/wiki/%D0%90%D0%BD%D0%BA%D0%B5%D1%82%D0%B0).

У процедурі анкетування виділяються чотири фази: конкретизація мети дослідження, підготовка, збір інформації та зведення даних. Кожна фаза розбивається на кілька більш конкретних етапів.

*Фаза конкретизації мети дослідження* містить наступні етапи: 1) формулювання завдань, для вирішення яких потрібна інформація; 2) формулювання статистичних показників, які повинні бути розраховані; 3) формулювання характеристик, які повинні бути оцінені за результатами анкетування.

*Підготовча фаза* складається з наступних етапів: 1) розробка питань; 2) складання анкет; 3) тестування питань і анкет в результаті пробного (пілотного) анкетування, коли опитується мала частина респондентів - в обсязі близько 5% всієї їх чисельності.

*Фаза збору інформації* - власне анкетування - включає в себе наступні етапи: 1) поширення анкет по самим різним каналам - від традиційних до застосування Інтернету; 2) заповнення анкет; 3) збір анкет.

*Фаза зведення отриманих даних* складається з наступних етапів: 1) первинна обробка - виключаються непридатні анкети і відповіді; 2) узагальнення і попередній аналіз інформації - проводяться систематизація і угрупування отриманих даних, для чого розробляються і заповнюються таблиці [[7]](https://stud.com.ua/63579/marketing/anketuvannya).

### Види анкетування

Види анкетування різноманітні і групуються відповідно до певних ознак.

1. За повнотою охоплення:
- суцільне (передбачає опитування всієї сукупності досліджуваних осіб);
- вибіркове (опитується лише вибіркова частина сукупності респондентів).
2. За способом спілкування дослідника з респондентами:
- особисте (передбачає безпосередній контакт дослідника з респондентом);
- заочне (респонденти відповідають на запитання анкети при відсутності дослідника).
3. За кількістю респондентів:
- групове (передбачає опитування одночасно декількох людей);
- масове (опитування значної кількості респондентів);
- індивідуальне (опитування проводиться по черзі).
4. За способом передачі анкет респондентам:
- поштове (анкети розсилаються респондентам і повертаються досліднику поштою);
- роздаточне (передбачає особисте вручення анкети респонденту).
5. За відкритістю респондентів:
- легальне (зазначається особа респондента);
- анонімне (опитування проводиться інкогніто) [[5]](https://uk.wikipedia.org/wiki/%D0%90%D0%BD%D0%BA%D0%B5%D1%82%D1%83%D0%B2%D0%B0%D0%BD%D0%BD%D1%8F).

### Види запитань в анкетах

1. За змістом:
- особистісні (стать, вік, професія, освіта і тд);
- про факти свідомості (думки, враження, судження, мотиви і тд);
- про факти поведінки (результати діяльності, вчинки, дії і тд).
2. За формою відповідей:
- закриті (містять повний набір можливих варіантів відповіді):
- дихотомічні (відповіді так/ні)
- поліваріативні (є декілька варіантів відповіді)
- шкальні (наприклад, повністю згоден/згоден/частково згоден/не згоден)
- табличні
- напівзакриті (містять певні варіанти відповіді, але можна також внести власну);
- відкриті (передбачають самостійну та розгорнуту відповідь респондентів).
3. За сформованістю запитання:
- прямі (спрямовані на безпосереднє та відкрите отримання інформації від респондентів);
- непрямі (пов'язані з використанням якоїсь уявної ситуації, яка дозволить приховано дізнатись певну інформацію)
4. За функціями:
- інформаційні (основні);
- фільтри (використовують у випадку, якщо потрібно зібрати інформацію не від усіх респондентів, а від певної категорії);
- контрольні (дають можливість уточнити правильність відповіді респондента) [[6]](https://uk.wikipedia.org/wiki/%D0%90%D0%BD%D0%BA%D0%B5%D1%82%D0%B0).

## Підходи та способи вирішення завдання

**Методи вирішення завдання:**
1. Метод "Круглий стіл";
2. Метод "Мозковий штурм(атака)";
3. Метод експертних комісій;
4. Методи типу «Дельфі»;
5. Метод "групової згоди";
6. Метод прямої групової експертизи;

**Метод "Круглий стіл"**-передбачає обговорення певної проблеми, у якому
приймають участь експерти з однаковими правами. Задача дискусії – вивчити
проблему всебічно, тому слід запрошувати експертів, які належать до різних
наукових напрямків, мають різний вік, стать і т.ін. Цей метод не передбачає
терміновості прийняття рішення. [[8]](https://ela.kpi.ua/bitstream/123456789/19300/1/%D0%A1%D0%B8%D1%81%D1%82%D0%B5%D0%BC%D0%B8%20%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE%D0%B3%D0%BE%20%D0%BE%D1%86%D1%96%D0%BD%D1%8E%D0%B2%D0%B0%D0%BD%D0%BD%D1%8F.pdf)

**Метод “Мозковий штурм (атака)”**–один із найбільш поширених методів
активізації думок. Його застосовують у тих випадках, коли потрібно знайти
вирішення певної проблеми за дуже короткий час. Під час такого обговоренння
кожний експерт повинен запропонувати свій шлях розвязання задачі або
розвинути думку іншого учасника.
Особливість цього метода – заборона критики думки іншого експерта.
Зазвичай “штурм” відбувається недовго (не більше години), на висловлювання
дають до п’яти хвилин. Під час цієї процедури настає момент піка (ажіотажа),
коли стрімко зростає поява нових думок. Рекомендують для участі у цій
процедурі запрошувати не більше 10 експертів. [[8]](https://ela.kpi.ua/bitstream/123456789/19300/1/%D0%A1%D0%B8%D1%81%D1%82%D0%B5%D0%BC%D0%B8%20%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE%D0%B3%D0%BE%20%D0%BE%D1%86%D1%96%D0%BD%D1%8E%D0%B2%D0%B0%D0%BD%D0%BD%D1%8F.pdf)

**Метод експертних комісій**-полягає в суцільній роботі об’єднаних в комісію експертів, які розробляють документ щодо перспектив розвитку об’єкта прогнозування. [[10]](https://www.google.com/url?sa=t&rct=j&q=&esrc=s&source=web&cd=&ved=2ahUKEwia6ZOS-NeBAxX5GhAIHY7nA4sQFnoECA4QAQ&url=https%3A%2F%2Fpns.hneu.edu.ua%2Fmod%2Fresource%2Fview.php%3Fid%3D477471&usg=AOvVaw1toMPFqotadM6vonN4UiNZ&opi=89978449)

**Методи типу «Дельфі»**-суть полягає в наступному. На відміну від традиційного підходу до досягнення узгодженості думок експертів шляхом відкритої дискусії метод Дельфи припускає повну відмову від колективних обговорень. Це робиться для того, щоб зменшити вплив таких психологічних чинників, як приєднання до думки найбільш авторитетного фахівця, небажання відмовитися від публічно висловленої думки, погодження з думкою більшості. У методі Дельфі прямі дебати замінені ретельно розробленою програмою послідовних індивідуальних опитувань, що проводяться зазвичай у формі анкетування. Відповіді експертів узагальнюються і разом з новою додатковою інформацією надходять у розпорядження експертів, після чого вони уточнюють свої першопочаткові відповіді. Така процедура повторюється кілька разів до досягнення прийнятної збіжності сукупності висловлених думок. Результати експерименту показали прийнятну збіжність оцінок експертів після п'яти турів опитування.

Процедура Дельфі-методу:
1) у спрощеному вигляді організовується послідовність циклів мозкової атаки;
2) в більш складному вигляді розробляється програма послідовних індивідуальних опитувань зазвичай за допомогою запитальників, виключаючи контакти між експертами, але передбачає ознайомлення їх з думками один одного між турами; запитальники від туру до туру можуть уточнюватися;
3) у найбільш розвинених методиках експертам присвоюють вагові коефіцієнти значимості їх думок, що обчислюються на основі попередніх опитувань, що уточнюються від туру до туру і що враховуються при одержанні узагальнених результатів оцінок. [[9]](https://elib.lntu.edu.ua/sites/default/files/elib_upload/%D0%95%D0%9D%D0%9F_%D0%9C%D0%BE%D1%80%D0%BE%D0%B7_%D0%9F%D1%80%D0%B8%D1%81%D1%82%D1%83%D0%BF%D0%B0/page13.html)

**Метод "групової згоди"**-заснований на проведенні групової експертизи з метою визначення згоди й єдності поглядів щодо прогнозованого питання. У цьому процесі беруть участь, як правило, шість експертів. Встановлено, що збільшення кількості експертів більше шести веде до збільшення часу та ускладнює одержання згоди, не збільшуючи суттєво кількості запропонованих ідей. При зменшенні кількості експертів можливо, що будуть враховані не всі обставини та знижений ступінь точності прогнозу. [[10]](https://www.google.com/url?sa=t&rct=j&q=&esrc=s&source=web&cd=&ved=2ahUKEwia6ZOS-NeBAxX5GhAIHY7nA4sQFnoECA4QAQ&url=https%3A%2F%2Fpns.hneu.edu.ua%2Fmod%2Fresource%2Fview.php%3Fid%3D477471&usg=AOvVaw1toMPFqotadM6vonN4UiNZ&opi=89978449)

**Метод прямої групової експертизи**-заснований на гіпотезі про те, що серед ідей, запропонованих експертами, є принаймні декілька добрих. Порядок проведення прямої групової експертизи такий: перед групою експертів різних спеціальностей ставиться проблема, яка може мати декілька варіантів рішень. Мета методу полягає в збиранні ідей щодо поставленої проблеми. Потім в декілька етапів проводиться їх аналіз, відбираються найбільш раціональні і виключаються непридатні. Найбільш часто цей метод застосовується на рівні зовнішньополітичних і стратегічних рішень, а також при воєнно-економічному і воєнно-технічному прогнозуванні. [[10]](https://www.google.com/url?sa=t&rct=j&q=&esrc=s&source=web&cd=&ved=2ahUKEwia6ZOS-NeBAxX5GhAIHY7nA4sQFnoECA4QAQ&url=https%3A%2F%2Fpns.hneu.edu.ua%2Fmod%2Fresource%2Fview.php%3Fid%3D477471&usg=AOvVaw1toMPFqotadM6vonN4UiNZ&opi=89978449)


## Порівняльна характеристика існуючих засобів вирішення завдання

**Google Forms** [[11]](https://uk.wikipedia.org/wiki/Google_%D0%A4%D0%BE%D1%80%D0%BC%D0%B8) (англ. Google Forms) — програмне забезпечення для адміністрування опитування, що входить до складу безкоштовного вебпакету Google Docs Editors, пропонованого Google. Послуга також включає Google Docs, Google Sheets, Google Slides, Google Drawings, Google Sites і Google Keep. Google Форми доступні лише як вебдодаток. Додаток дозволяє користувачам створювати та редагувати опитування в Інтернеті, співпрацюючи з іншими користувачами в режимі реального часу. Зібрану інформацію можна автоматично внести в електронну таблицю.

**SurveyJS** [[12]](https://surveyjs.io/) — це безкоштовна бібліотека веб-розробки з відкритим вихідним кодом для веб-додатків статистичних опитувань, написаних на мові JavaScript. Бібліотека підтримує декілька популярних фронтенд-фреймворків, серед яких Angular 2, jQuery, Knockout (веб-фреймворк), React.js, Vue.js.

**SurveyMonkey** [[13]](https://softico.ua/uk/manufacturer/surveymonkey/) — це сервіс як для створення опитувань, так і для масового розсилання анкет і виявлення тенденцій. Сервіс дозволяє швидко створювати опитування, налаштовувати їх зовнішній вигляд, проводити А/B-тестування, інтегрувати опитування на сайти та в соціальні мережі, складати дуже детальні та наочні звіти, захищати дані.

**Система “ОСА”** [[14]](https://uk.wikipedia.org/wiki/%D0%9E%D0%A1%D0%90) — програмне забезпечення у відкритому доступі, створене для обробки та аналізу даних соціологічних та маркетологічних досліджень, що була створена у 1989 році за підтримки Інституту соціології НАН України.

**Typeform** [[15]](https://en.wikipedia.org/wiki/Typeform_(service)) — це програмне забезпечення як сервісна компанія, яка спеціалізується на створенні онлайн-форм та онлайн-опитування. Його основне програмне забезпечення створює динамічні форми залежно від потреб користувача.

🟩 — критерій виконаний повністю
🟨 — критерій виконаний частково
🟥 — критерій не виконаний

| FURPS | Характеристики | Наш проєкт | Google Forms  | SurveyJS | SurveyMonkey | OCA | Typeform |
| ------------- | ------------- | ------------- | ------------- |------------- | ------------- | ------------- |------------- |
| Функціональні вимоги | Наявність шаблонів опитування | 🟩  | 🟩  | 🟥 | 🟨 | 🟥 |🟩|
| | Можливість додавання мультимедіа | 🟩 | 🟩  | 🟩 | 🟩 | 🟩 | 🟩 |
| | Збір відповідей в реальному часі | 🟩 | 🟩  | 🟩 | 🟩 | 🟩 | 🟩 |
| | Можливість використання без попередньої реєстрації  | 🟩 | 🟩 | 🟩 | 🟥 | 🟩 | 🟩 |
| | Ліміт на відповіді в опитуваннях  | 🟥 | 🟥  | 🟥 | 🟨  | 🟥 | 🟥 |
| | Вартість використання  | 🟩 | 🟩 | 🟨 | 🟨 | 🟨 | 🟨 |
| | Автоматичні сповіщення  | 🟩 | 🟩 | 🟥 | 🟩  | 🟩  | 🟩 |
| | Підтримка різних мов  | ENG | мультиязичний  | ENG | мультиязичний| UKR/ENG | мультиязичний|
| Вимоги до зручності роботи | Інтуїтивний інтерфейс  | 🟩 | 🟩 | 🟥 | 🟩 | 🟥  | 🟩 |
| | Можливість налаштування стилів та дизайну  | 🟩 | 🟩  | 🟩 | 🟩 | 🟩 | 🟩 |
| | Підтримка мобільних пристроїв | 🟩 | 🟩  | 🟩 | 🟩 | 🟩 | 🟩 |
| | Наявність зворотнього зв'язку  | 🟩 | 🟩  | 🟩 | 🟩 | 🟥 | 🟩 |
| | Можливість формування та управління експертними групами, процесом опитування  | 🟩 | 🟥 | 🟨 | 🟨 |  🟩 | 🟥 |
| Вимоги до надійності | Захист даних | 🟩 | 🟩  | 🟩 | 🟩 | 🟩 | 🟩 |
| | Регулярні оновлення та підтримка  | 🟩 | 🟩  | 🟩 | 🟩 | 🟩 | 🟩 |
| Вимоги до продуктивності | Швидкість завантажування опитувань | 🟩 | 🟩 | 🟨 | 🟩 | 🟩 | 🟩 |
| | Можливість поділитися опитуванням через соц.мережі | 🟩 | 🟩 | 🟥 | 🟩 | 🟥 | 🟩 |
| Вимоги до підтримки сервісів | Інтеграція з Google Drive  | 🟩 | 🟩  | 🟩 | 🟥 | 🟥 | 🟩 |
| | Інтеграція з Google Sheets | 🟩 | 🟩  | 🟩 | 🟩 | 🟥 | 🟩 |
| |Інтеграція зі сторонніми додатками | 🟩 | 🟩  | 🟩 | 🟩 | 🟩 | 🟩 |
| | Доступ до API | 🟩 | 🟩  | 🟩 | 🟩 | 🟥 | 🟩 |
| | Режими роботи | Дельфі | Дельфі | Дельфі, мозковий штурм | Дельфі | Дельфі | Дельфі | Дельфі |

## Висновки

Отже,порівнявши характеристики існуючих засобів організації та управління опитування експертів,можемо виявити,що саме Google Forms є лідером через свою надійність,безкоштовність та зручний інтерфейс,який можна зрозуміти інтуїтивно.Проте він має обмежений функціонал.
З іншого боку,система "ОСА" пропонує широкий функціонал,але страждає від застарілості та рідких оновлень.
Survio,Typeform,Zoho Survey навпаки пропонують розширений функціонал,але є платними.
Враховуючи це,можемо дійти до висновку,що створення нової системи із зручним інтерфейсом і розширеною функціональністю для створення та аналізу опитувань експертів буде корисним.Тож ми хочемо зробити власний проект,який буде зручним і зацікавить та задовільнить багатьох.

## Посилання

[1]- [Експерт (Вікіпедія)](https://uk.wikipedia.org/wiki/%D0%95%D0%BA%D1%81%D0%BF%D0%B5%D1%80%D1%82)

[2]- [Інформація щодо проведення експертних опитувань](https://buromt.com.ua/uk/expert-survey/)

[3]- [Інформація щодо проведення експертних опитувань](https://www.sm-hom.com.ua/provedennya-ekspertnikh-opituvan/)

[4]- [Лекція Черкаського національного унівурситету](https://studfile.net/preview/5456986/page:6/) 

[5]- [Анкетування (Вікіпедія)](https://uk.wikipedia.org/wiki/%D0%90%D0%BD%D0%BA%D0%B5%D1%82%D1%83%D0%B2%D0%B0%D0%BD%D0%BD%D1%8F)

[6]- [Анкета (Вікіпедія)](https://uk.wikipedia.org/wiki/%D0%90%D0%BD%D0%BA%D0%B5%D1%82%D0%B0)

[7]- [Інформація щодо техніки проведення анкетування](https://stud.com.ua/63579/marketing/anketuvannya)

[8]- [Курс лекцій КПІ викладача Ярощук Л.Д.](https://ela.kpi.ua/bitstream/123456789/19300/1/%D0%A1%D0%B8%D1%81%D1%82%D0%B5%D0%BC%D0%B8%20%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE%D0%B3%D0%BE%20%D0%BE%D1%86%D1%96%D0%BD%D1%8E%D0%B2%D0%B0%D0%BD%D0%BD%D1%8F.pdf)

[9]- [Матеріали Луцького національного технічного університету](https://elib.lntu.edu.ua/sites/default/files/elib_upload/%D0%95%D0%9D%D0%9F_%D0%9C%D0%BE%D1%80%D0%BE%D0%B7_%D0%9F%D1%80%D0%B8%D1%81%D1%82%D1%83%D0%BF%D0%B0/page13.html) 

[10]- [Лекція Харківського національного економічного університету імені Семена Кузнеця Хнеу ](https://www.google.com/url?sa=t&rct=j&q=&esrc=s&source=web&cd=&ved=2ahUKEwia6ZOS-NeBAxX5GhAIHY7nA4sQFnoECA4QAQ&url=https%3A%2F%2Fpns.hneu.edu.ua%2Fmod%2Fresource%2Fview.php%3Fid%3D477471&usg=AOvVaw1toMPFqotadM6vonN4UiNZ&opi=89978449)

[11]- [Матеріал з Вікіпедії щодо Google Forms](https://uk.wikipedia.org/wiki/Google_%D0%A4%D0%BE%D1%80%D0%BC%D0%B8) 

[12]- [Інформація щодо SurveyJs](https://surveyjs.io/)

[13]- [Інформація щодо SurveyMonkey](https://softico.ua/uk/manufacturer/surveymonkey/) 

[14]- [Матеріал з Вікіпедії щодо системи "ОСА"](https://uk.wikipedia.org/wiki/%D0%9E%D0%A1%D0%90)  

[15]- [Матеріал з Вікіпедії щодо Typeform](https://en.wikipedia.org/wiki/Typeform_(service))
